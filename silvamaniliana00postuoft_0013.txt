CAPVT I.
DE LOCIS SPVRIIS ET SVSPECTIS.

Nostrarum in Manilium adnotationum ansam atque initium
ab eo uiro petemus qui in huius scriptoris carmine emendando
ceteros equis albis praecucurrisse haud absurde dicatur. cuius
etiam si nomen reticuerim, R. BENTLEIVM esse legentium nemo
non intellecturus est. sunt tamen, ut adsolet, in egregio
corpore menda quaedam, non multa illa quidem nec uenia
indigna, sed silentio nullo modo praetereunda, ne illa ali-
· quorum aduersus magna ingenia caeca atque inperita adu-
latio pro ueris ac solidis cassa atque inania ignaris uenditet.
quippe magnus ille uir suis ipse ingenii luminibus dum mentis
aciem quasi praestringit, illam uiam ac rationem quam aliis
ostenderat quamque ipse ingredi coeperat, haud ita raro, quod
cum dolore mireris, deseruit. nam mehercules, si se ipsum
ducem semper secutus esset, perpauca in Manilio emendanda
ceteris reliquisset.

luculentum huius rei exemplum erit lib. ΙΙ 230—233 ¹.
uersui 231 eum uersum subiciunt codices manu scripti qui
illic positus et ipse sensu omni uacet et disiungat artis‚sen-
tentiamm nodis inter se cohaerentia:

parsque marina nitens fundentis semper Aquari.

hunc falsario alicui attribuere uanissimum esset. est enim
falsarii putida ac superuacanea, non est sensu prorsus carentia
inculcare. quid igitur Bentleius? uidit post lv 489 hiare

¹ in Manilii uersibus citandis numeris utor editionis Iacobi.

Ρ. Μ. l

