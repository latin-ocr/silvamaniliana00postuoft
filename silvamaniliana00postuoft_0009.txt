AD LECTOREM PRAEFATIO.

NOSTRAE in Manilio uigiliae si quid Tibi, LECTOR
BENEVOLE, ad difficillimi scriptoris cognitionem auxili con-
tulerunt, uelim MALVINO BECHERTO acceptum referas. huius
enim uiri, cum ipsius auctoris tum eius codicum et editionum
peritissimi, curas in nostro Corpore Poetarum Latinorum mox
edendas pellegentibus haud adeo perpauca nobis succurrerunt
quae digna uisa sunt ut in lucem data ceterorum iudicium
experirentur. quod codicum praeter Matritensem notitiam at-
tingit, a Becherto totus pendeo. lectiones in his quae sequen-
tur citatae significataeue omnes indidem desumptae sunt nisi
quas ex Ellisii nostri Noctibus Mam'lianis esse haustas diserte
dixerimus. quod ad Matritensem attinet, copiis utimur Ellisii,
eiusque sanissimum de eius codicis pretio iudicium in opusculi
nostri capitulo III nouis insuper argumentis confirmamus.
ceteros modo nomine, modo nota sua, quemque citamus in
hunc modum: Gemblacensem uel G, Lipsiensem uel L, Gasa-
num uel G, Vossicmum primum uel Vn Vossianum alteram uel
V2, Monacensem uel M. de nonnullis codicibus Manilianis qui
quidem hodie extant in eodem capite III quaedam breuiter
disputauimus ut simul legentibus indicemus non neglectam
esse a nobis codicum ipsorum curam atque rationem, simul
materiam aliquam conferamus ceteris quoque qui post nos
poetae succurrere noluerint quodam modo fortasse profuturam.

Manilii ingenium ne multis uel laudem uel castigem obstat
praefationis huius breuitas necessaria, tamen desideraretur iu

