40 Sl L VA ill A Nl LI A NA .

fieri potest ut tundant aliquem aequora, ut ‘caedant' non
potest. leuissima mutatio Accedunt. sic Plautus Men. 237
‘ orasque Italicas omnes qua adgreditur mare‚’ Cic. N. D. ΙΙ 100
‘ mare—terram adpetens litoribus adludit!

IV 642 sqq.

nec tantum ex una pontus sibi parte reclusit
faucibus abreptis orbem (nam litora plura
impulit oceano) potius sed montibus altis
est uetitus, totam ne uinceret aequore terram.

hos uersus sic rectissime distinxit Bentleius‚ idem tamen
minus bene interpretatus est. qui hoc sibi uolunt: ‘pontus
non illud prae ceteris egit (hoc enim potius significat) ut
unam tantum partem orbis sibi recluderet (plura enim in litora
,oceanum intulit) sed montium altitudine prohibitus est ne
totum hauriret.'

IV 669.

ac sterili peior siccas infestat harenas

infestat damnat Bentleius neque immerito. illud tamen
‘ incestat' quod reponi iubet uix satis aptum uidetur. melius
credo FI'Nestat.

IV 686 sqq.

maxima terra uiris et fecundissima doctis

urbibus; in regnum fiorentes oris Athenae,

Sparta manu, Thebae diuis et rege uel uno
princeps illa domus, Troiani gratia belli

Thessalia Epirosque potens uicinaque ripis 690
Illyris et Thrace Martem sortita colonum

et stupefacta suos inter Germania partus,

Gallia per census, Hispania maxima belli3

Italia in summa quam rerum maxima Roma
imposuit terris caeloque adiungitur ipsa. 695

in u. 689 Pella Schraderi inuentum bene recepit Iacobus,
uerbis tamen typothetarum culpa male distinctis. in claris
gentibus recensendis non potuit Manilius Macedonum Alex-
andrique laudes reticere. mox Thessalia quae Achillem edidit

