6 8 Λ l 'I ’ENDI X.

hoc tamen inuidit nobis fortuna, quamuis meae ipse nec operae peper-
cerim nec fronti. plures enim uiros rei astronomicae gnaros, in
quibus Robertum S. Ballium, equitem auratum, F ranciscum W.
Dysonum, Philippum H. Cowellium, E. H. Knobelium‚ qui uir
ueterum quoque astronomiae peritissimus est, adire haud erubui, si
quo eorum auxilio locis excussis, quibus sidera quoto cum gradu
signorum zodiacorum singula surgerent a Manilio narratur1, certi
aliquid lectoribus proponeretur. loci tamen tantum inter se discre-
pant ut unam caeli faciem reddere uideri nequeant. quare hic satis
sit adicere et Ballio et Dysono uisum esse cum Manilianis rationibus
satis congruere eius stellae ortum quae Alpha Scorpii ab aequalibus
nostris, a Ptolemaeo uero Ant-ares nuncupatur, stella praeter alias
rutila ac praeclara.

1 sunt uu. 39, 58, 67, 102, 118, 128, 141, 159, 174, 197, 206, 234, 251, 271,
294, 312, 325, 340, 358, 366, 450, 491, 505, 538, 632, 642, 648, 657.

